# Funzioni

## 1. Definizione di Funzione

Una funzione È definita come una **TERNA DI OGGETTI** (Dominio, Codominio, Legge).

Una funzione È una corrispondenza f: A -> B tale che:
* **A** È l'insieme di partenza, chiamato **Dominio**.
* **B** È l'insieme di arrivo, chiamato **Codominio**.
* **La Legge (f)** mette in corrispondenza gli elementi

### Regola Fondamentale (Proprieta' delle Corrispondenze)
* **Ogni elemento di A** deve essere messo in corrispondenza.
* **Ogni elemento di A** È messo in corrispondenza con **uno e un solo elemento di B**.

![Interval](media/functions/function_def.png)

In questa immagine si può notare con lettere scritte in verde le funzioni, in rosso non funzioni:  
- L'immagine **A** non è una funzione in quanto non tutti gli elementi del primo insieme vengono messi in corrispondenza.  
- L'immagine **B** non è una funzione in quanto il terzo elemento del primo insieme è messo in corrispondenza con più elementi del secondo.  
- L'immagine **C** è un insieme in quanto tutti gli elementi del primo insieme hanno tutti una sola corrispondenza con gli elementi del secondo.  
- L'immagine **D** è un insieme visto che non c'è nessuna regola che dice che tutti gli elementi del secondo insieme debbano avere una corrispondenza.  

### Grafico della Funzione
Il **Grafico di f** (graph(f)) È un sottoinsieme del **Prodotto Cartesiano** A x B.  
graph(f) = {(a, b) in A x B : b = f(a)}

Esempio: Prendendo come funziona A x B la relazione ℝ x ℝ (Cioè il piano cartesiano stesso) la coppia (a,b) di punti fa parte del grafico solo se soddisfa la funzione f e quindi se b = f(a).    
Esempio Pratico: f(x) = x^2   
La funzione f(x) = x^2 (Dominio ℝ, Codominio ℝ) agisce così:    
f(2) = 4  
f(-1) = 1  
f(0) = 0  

Il grafico di f è l'insieme di questi punti:
graph(f) = {..., (-1, 1), (0, 0), (2, 4), ...}

### Immagine della Funzione

* **Immagine di D sottoinsieme A**: L'insieme f(D) = {f(x) : x in D}.
    * **In poche parole**: È l'insieme di tutti i valori di output (y) che la funzione produce quando prendiamo in considerazione **SOLO un sottoinsieme (D)** del dominio.

    * **Esempio**: Se f(x) = x^2 (Dominio ℝ) e consideriamo il sottoinsieme D = [1, 2] (solo i numeri tra 1 e 2).
        * f(D) = [1, 4]. (L'immagine È l'insieme di tutti i numeri tra 1^2=1 e 2^2=4).

* **Immagine della Funzione (Imm(f))**: L'immagine dell'intero dominio, Imm(f) = f(A).
    * **In poche parole**: È l'insieme di **tutti i valori di output (y)** che la funzione puo' raggiungere in assoluto. È la proiezione del grafico sull'asse y.

    * **Esempio**: Se f(x) = x^2 (Dominio A=R, Codominio B=R).
        * Imm(f) = [0, +∞). (La funzione non puo' mai produrre numeri negativi ma parte da 0 e arriva ad infinito).

* **Relazione chiave**: Imm(f) È sempre un sottoinsieme del Codominio (B).
    * Imm(f) e B sono uguali **solo se** la funzione È suriettiva.

---

## 2. Proprieta' delle Funzioni

### A. Iniettivita'
* **Definizione**: Una funzione f: A -> B si dice **iniettiva** se a elementi distinti del dominio corrispondono elementi distinti nel codominio.
    * Se x1 != x2, allora f(x1) != f(x2).

* **Criterio Grafico**: Ogni retta orizzontale incontra il grafico in **al massimo un punto**.

![injective](media/functions/injective.png)  
La funzione a sinistra è iniettiva in quanto tracciando delle rette orizzontali non troveremo mai due punti di contatto con il grafico mentre la funzione a destra non è iniettiva in quanto si possono trovare delle rette orizzontali che toccano due volte il grafico.  

### B. Suriettivita'
* **Definizione**: Una funzione f: A -> B si dice **suriettiva** se l'immagine della funzione coincide con l'intero codominio.
    * Per ogni y in B, esiste ALMENO UN x in A tale che f(x) = y.
    * **Imm(f) = B**.

* **Criterio Grafico**: Ogni retta orizzontale tracciata nel codominio incontra il grafico in **almeno un punto**.  
![surjective](media/functions/surjective.png)  
La funzione a sinistra è suriettiva in quanto tracciando delle rette orizzontali troveremo sempre almeno un punto di contatto nel grafico mentre la funzione a destra non è suriettiva in quanto si possono trovare delle rette orizzontali che non toccano mai il grafico.  

### C. Biettivita' (Invertibile)
* **Definizione**: Una funzione È **biettiva** se È **SIA iniettiva che suriettiva**.

* **Criterio Grafico**: Ogni retta orizzontale incontra il grafico in **UN SOLO punto**.  
![bijective](media/functions/bijective.png)  
La funzione a sinistra è biettiva in quanto tracciando delle rette orizzontali troveremo sempre solo un punto di contatto nel grafico mentre la funzione a destra non è biettiva in quanto si può vedere che le rette orizzontali rosse toccano più di una volta il grafico. 